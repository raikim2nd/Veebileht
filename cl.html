<!DOCTYPE html>
<html lang="et">
<head>
	<link rel="stylesheet" href="cl.style.css">
	<link rel="stylesheet" href="style.css">
	<meta charset="UTF-8">
	<script src="cl_javascript.js"></script>
	<title>UEFA Meistrite Liiga</title>
</head>
<body>
	<div>
		<h1>UEFA Meistrite Liiga</h1>
		<h2>Mis on UEFA Meistrite Liiga?</h2>
		<p>UEFA Meistrite Liiga on mainekaim Euroopa klubijalgpalli iga-aastane võistlussari, mida korraldab UEFA (Euroopa Jalgpalliliit). Sellest turniirist võtavad osa parimad klubimeeskonnad üle terve Euroopa. UEFA Meistrite Liiga nime all on antud turniiri korraldatud alates 1992. aastast. Meistrite Liiga eelkäijaks on Euroopa meistrite karikavõistlused, mida mängiti aastatel 1955-1992. </p>

		<p>UEFA Meistrite Liiga on väga tuntud oma hümni poolest, mida mängitakse enne iga Meistrite Liiga mängu algust staadionil, samuti kõlab heliteos ka enne teleülekande algust ja lõppu. Hümni autoriks on inglane Tony Britten ning see loodi 1992. aastal. Hümnis lauldakse UEFA kolme ametlikku keelt segamini: inglise, prantsuse ja saksa keelt. Teos on tänaseni püsinud muutumatul kujul, kuigi muud sümboolikat (pall, logo) on selle aja jooksul korduvalt värskendatud.  </p>
		<iframe src="https://www.youtube.com/embed/avh7yF98MNo" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
		<p class="img_with_text">Meistrite Liiga 2020/2021 hooaega tutvustav klipp, mille taustal mängib kuulus hümn.</p>

		<p>Enim tiitlivõite läbi aegade on teeninud Madridi Real, kes on võidutsenud 13 korral. Real Madridile järgnevad AC Milan seitsme, Liverpool ja Müncheni Bayern kuue, Barcelona viie ning Ajax nelja tiitlivõiduga. </p>
		<img src="https://editorial.uefa.com/resources/025f-0fe0cd7f0734-a5aa8cb0c77f-1000/fbl-eur-c1-draw.jpeg" alt="Meistrite Liiga karikas">
		<p class="img_with_text">Meistrite Liiga võidutrofee.</p>

		<p>Enim mänge Meistrite Liigas on mänginud Iker Casillas, kes on käinud väljakul 181 kohtumises. Talle järgnevad Cristiano Ronaldo 175, Xavi Hernández 157 ja Ryan Giggs 151 mänguga. </p> 
		<img src="https://i2-prod.mirror.co.uk/incoming/article4272108.ece/ALTERNATES/s810/Real-Madrid-CF-v-FC-Basel-1893-UEFA-Champions-League.jpg" alt="Iker Casillas">
		<p class="img_with_text">Iker Casillas Madridi Reali jalgpalliklubi särgis.</p>

		<p>Meistrite Liiga läbi aegade suurim väravakütt on Cristiano Ronaldo 131 tabamusega, talle järgnevad Lionel Messi 118, Raúl González 71, Robert Lewandowski 70 ja Karim Benzema 67 tabamusega.	</p>
		<img src="https://media3.giphy.com/media/sRHVFZVZlHsOBwYTFn/giphy.gif?cid=ecf05e4777v2m5x4pgefu1bvpcpia9vvzdjbw5ckpknvvze9&rid=giphy.gif" alt="Cristiano Ronaldo">
		<p class="img_with_text">Cristiano Ronaldo kuulus väravatähistus.</p>

		<h1>Meistrite Liiga 2019/2020 hooaeg</h1>
		<h2>Hooajast</h2>
		<p>19/20 hooaeg oli Meistrite Liiga ja tema eelkäija (Euroopa meistrite karikavõistlused) 65. hooaeg. Kokku võttis osa 79 võistkonda 55st UEFA liikmesriigist. Teekond karikani algas eelringidest 25. juunil 2019. aastal, kust edasi alagrupiturniirile pääsesid 32 parimat. Võistkonnad jagati kaheksasse neljaliikmelisse alagruppi. Alagruppidest tagasid pääsu väljalangemisfaasi 16 võistkonda. </p>

		<h2>Koroonamõjud</h2>
		<p>COVID-19 pandeemia mõjutas oluliselt käimasolnud hooaega. Kuni väljalangemisfaasini möödus hooaeg tavapäraselt, kuid seejärel toimusid suured muudatused. Kui 1/16 finaalide esimese ringi kohtumised saadi kenasti mängitud, siis mitu teise ringi kohtumist peeti juba suletud uste taga ning osa mängudest lükati sootuks edasi. Peatselt võeti Istanbulilt ära finaali korraldamisõigus ning kogu edasist hooaega lükati edasi. Märtsikuu lõpus seisatud Meistrite Liiga naases alles 7. augustil, mil allesjäänud turniir, v.a edasilükatud 1/16 finaalide mängud, peeti Portugalis. Oluliselt muutus turniiriformaat, kui kaheksa allesjäänud võistkonda pidasid omavahel miniturniiri, kus edasipääsejad selgusid vaid ühe mängu kokkuvõttes esialgse kahe asemel. Kõik kohtumised mängiti tühjade tribüünide ees.  </p>


		<h2>Võitja</h2>
		<p>UEFA Mestrite Liiga 2019/2020 hooaja võitis Müncheni Bayern, kes alistas finaalis Prantsusmaa tippklubi PSG tulemusega 1-0. Bayern tegi Meistrite Liiga ajalugu, võites esmakordselt hooaja vältel kõik kohtumised. Võit garanteeris neile õiguse mängida 2020 UEFA Super Cup finaalis Sevilla vastu ning koha 2020 jalgpalliklubide MM-le, mis toimub 2021. aastal Qataris. </p>
		<img src="https://images.daznservices.com/di/library/GOAL/94/e2/bayern-munich-celebration-vs-psg-champions-league-final-2019-20_1q9uljzg9en131fir7yxmynmkr.jpg?t=567999716&quality=100" alt="Müncheni Bayern">
		<p class="img_with_text">Eelmise hooaja võitjameeskond Müncheni Bayern.</p>

		<h2>Eesti klubid</h2>
		<p>Eesti klubidest osales Meistrite Liigas Nõmme Kalju FC, kes pidi oma teekonda alustama esimesest eelringist. Seal kohtuti Põhja-Makedoonia jalgpalliklubi KF Shkëndija-ga. Kahe mängu kokkuvõttes jäi seisuks 2-2, kuid tänu võõrsil löödud väravate reeglile edenes Eesti klubi edasi teise eelringi. Nõmme Kaljul loosiõnne polnud ning vastaseks osutus Šotimaa jalgpallihiid Celtic. Kahe mängu kokkuvõttes jäädi Celticule alla üldskooriga 0-7 ning sellega sai Eesti klubi Meistrite Liiga hooaeg lõpu. </p>
		<iframe src="https://www.youtube.com/embed/a2f8gMOOZ5I" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
		<p class="img_with_text">Nõmme Kaljule esimesest eelringist edasipääsu taganud mängu tipphetked. </p>

		<h1>Meistrite Liiga 2020/2021 hooaeg</h1>
		<h2>Hooajast</h2>
		<p>Käimasolev Meistrite Liiga hooaeg on järjekorras 66. hooaeg. Hooajast võtab osa 79 võistkonda 54st UEFA liikmesriigist. Hooaeg algas eelringidega 8. augustil ning finaal peetakse Istanbulis Atatürki Olümpiastaadionil 29. mail 2021. aastal. Hetkel on käimas alagrupiturniir.</p>

		<h2>Koroonamõjud</h2>
		<p>Kõik eelringimängud peeti COVID-19 pandeemia tõttu tüjade tribüünide ees ning kahe mängu asemel selgitati edasipääseja ühe kohtumisega. Alates alagrupiturniirist on lubatud mängida ka pealtvaatajate ees, kuid staadioni täituvus peab jääma alla 30%. Küll aga on fännid staadionile lubatud vaid juhul, kui kohalikud võimud on selleks loa andnud. Kui võõrsilmeeskonnal pole võimalik kodumeeskonna riiki reisipiirangute tõttu siseneda, siis võib mängu pidada neutraalsel pinnal. Lisaks pandi paika veel mitmed reeglid, mis puudutavad võistkonnasiseseid koroonajuhtumeid ning võimalikke loobumiskaotusi. Veel teatas UEFA, et alates alagrupiturniirist on võistkondadel lubatud teha normaalajal kuni viis vahetust senise kolme asemel. </p>

		<h2>Eesti klubid</h2>
		<p>Eesti klubidest osales Meistrite Liiga 20/21 hooajal jalgpalliklubi FC Flora. Eesti klubi loositi kokku Leedu klubi FK Sūduva-ga, kusjuures Flora sai kodumängueelise. Kohtumise normaalaeg lõppes viigiliselt 1-1. Normaalajale järgnenud lisaajal väravaid ei löödud ning võitja pidi välja selgitama penaltiseeria. FC Floral penaltite löömisel õnne ei olnud ning penaltiseerias jäädi Leedu klubile alla tulemusega 2-4. Sellega sai Flora Meistrite Liiga teekond lõpu. </p>
		<iframe src="https://www.youtube.com/embed/gqI1Akx5BCc" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
		<p class="img_with_text">FC Flora ja FK Sūduva vahelise kohtumise tipphetked. </p>
	</div>
</body>
</html>
