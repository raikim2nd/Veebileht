<!DOCTYPE html>
<html>
<head>
<link rel="stylesheet" href="style.css">
	<title>UEFA Meistrite Liiga</title>
</head>
<body style="background-color: black">
	<h1>Meistrite Liiga 2019/2020 hooaeg</h1>
	<h2>Hooajast</h2>
	<p>19/20 hooaeg oli Meistrite Liiga ja tema eelkäija (Euroopa meistrite karikavõistlused) 65. hooaeg. Kokku võttis osa 79 võistkonda 55st UEFA liikmesriigist. Teekond karikani algas eelringidest, kust edasi alagrupiturniirile pääsesid 32 parimat. 32 võistkonda jagati kaheksasse neljaliikmelisse alagruppi. Alagruppidest pääsesid omakorda edasi väljalangemisfaasi 16 võistkonda. </p>

	<h2>Koroonamõjud</h2>
	<p>COVID-19 pandeemia mõjutas oluliselt käimasolnud hooaega. Kuni väljalangemisfaasini möödus hooaeg tavapäraselt, kuid seejärel toimusid suured muudatused. Kui 1/16 finaalide esimese ringi kohtumised saadi kenasti mängitud, siis mitu teise ringi kohtumist peeti juba suletud uste taga ning osa mängudest lükati sootuks edasi. Peatselt võeti Istanbulilt ära finaali korraldamisõigus ning kogu edasist hooaega lükati edasi. Meistrite Liiga naases alles 7.augustil, mil allesjäänud turniir, v.a edasilükatud 1/16 finaalide mängud, peeti Portugalis. Oluliselt muutus turniiriformaat, kui 8 allesjäänud võistkonda pidasid omavahel miniturniiri, kus edasipääsejad selgusid vaid ainult ühe mängu kokkuvõttes esialgse kahe asemel. Kõik kohtumised mängiti tühjade tribüünide ees.  </p>


	<h2>Hooaja võitja</h2>
	<p>UEFA Mestrite Liiga 2019/2020 hooaja võitis FC Bayern München, kes alistas finaalis Prantsusmaa tippklubi PSG tulemusega 1-0. Bayern tegi Meistrite Liiga ajalugu, võites esmakordselt hooaja vältel kõik kohtumised. Võit garanteeris neile õiguse mängida 2020 UEFA Super Cup finaalis Sevilla vastu ning koha 2020 jalgpalliklubide MM-le, mis toimub 2021. aastal Qataris. </p>

	<h2>Eesti klubid</h2>
	<p>Eesti klubidest osales Meistrite Liigas Nõmme Kalju FC, kes pidi oma teekonda alustama esimesest eelringist. Seal kohtuti Põhja-Makedoonia jalgpalliklubi KF Shkëndija-ga. Kahe mängu kokkuvõttes jäi seisuks 2-2, kuid tänu võõrsil löödud väravate reeglile edenes Eesti klubi edasi teise eelringi. Nõmme Kaljul loosiõnne polnud ning vastaseks osutus Šotimaa jalgpallihiid Celtic. Kahe mängu kokkuvõttes jäädi Celticule alla üldskooriga 0-7 ning sellega sai Eesti klubi Meistrite Liiga hooaeg lõpu. </p>

	<h1>Meistrite Liiga 2020/2021 hooaeg</h1>
	<h2>Hooajast</h2>
	<p>Käimasolev Meistrite Liiga hooaeg on järjekorras 66. hooaeg. Hooajast võtab osa 79 võistkonda 54st UEFA liikmesriigist. Hooaeg algas eelringidega 8. augustil ning finaal peetakse Istanbulis Atatürki Olümpiastaadionil 29. mail 2021. aastal. Hetkel on käimas alagrupiturniir.</p>

	<h2>Koroonamõjud</h2>
	<p>Kõik eelringimängud peeti COVID-19 pandeemia tõttu tüjade tribüünide ees ning kahe mängu asemel selgitati edasipääseja ühe kohtumisega. Alates alagrupiturniirist on lubatud mängida ka pealtvaatajate ees, kuid staadioni täituvus peab jääma alla 30%. Küll aga on fännid staadionile lubatud vaid juhul, kui kohalikud võimud on selleks loa andnud. Kui võõrsilmeeskonnal pole võimalik kodumeeskonna riiki reisipiirangute tõttu siseneda, siis võib mängu pidada neutraalsel pinnal. Lisaks pandi paika veel mitmed reeglid, mis puudutavad võistkonnasiseseid koroonajuhtumeid ning võimalikke loobumiskaotusi. Lisaks teatas UEFA, et alates alagrupiturniirist on võistkondadel lubatud teha normaalajal kuni viis vahetust kolme asemel. </p>

	<h2>Eesti klubid</h2>
	<p>Eesti klubidest osales Meistrite Liiga 20/21 hooajal jalgpalliklubi FC Flora. Eesti klubi loositi kokku Leedu klubi FK Sūduva-ga, kusjuures Flora sai kodumängueelise. Kohtumise normaalaeg lõppes viigiliselt 1-1. Normaalajale järgnenud lisaajal väravaid ei löödud ning võitja pidi välja selgitama penaltiseeria. FC Floral penaltite löömisel õnne ei olnud ning penaltiseerias jäädi Leedu klubile alla tulemusega 2-4. Sellega sai Flora Meistrite Liiga teekond lõpu. </p>


</body>
</html>

