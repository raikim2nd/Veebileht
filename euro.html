<!DOCTYPE html>
<html lang="et">
<head>
	<link rel="stylesheet" href="euro.style.css">
	<link rel="stylesheet" href="style.css">
	<script src="euro_javascript.js"></script>
	<title>Euroopa meistrivõistlused</title>
</head>
<body>
	<div>
		<h1>Ajalugu</h1>
		<p>Jalgpalli Euroopa meistrivõistlustest võtavad osa Euroopa Jalgpalliliidu(UEFA) liikmesriigid. Sarnaselt MM-le toimub ka EM iga nelja aasta tagant: paarisarvulisel aastal, mis jääb kahe MM-turniiri vahele. Samuti peab finaalturniirile pääsemiseks sinna kvalifitseeruma, v.a korraldajamaa, kes pääseb sinna automaatselt. Esimene EM-finaalturniir toimus 1960. aastal Prantsusmaal ning sellest võttis osa neli riiki: korraldajamaa, Jugoslaavia, Nõukogude Liit ja Tšehhoslovakkia. Võitjaks tuli Nõukogude Liit, kes alistas finaalis lisaajale läinud kohtumises Jugoslaavia koondise tulemusega 2-1.</p>  

		<p>Jalgpalli Euroopa meistrivõistlused on toimunud 15 korda. Esialgu peeti finaalturniiri vaid nelja võistkonna osalusel kuni 1980. aastani, mil osalejate arvu suurendati kaheksale. Nüüdseks on EM-finaalturniir kasvanud juba 24 võistkonnani. Edukaimad võistkonnad on olnud Saksamaa ja Hispaania, kes mõlemad on tulnud võitjaks kolmel korral, kaks korda on edu saatnud Prantsusmaad. Hispaania on seni ainus, kes on suutnud EM-tiitlit kaitsta: Hispaania triumfeeris vastavalt 2008. ja 2012. aastal.</p>
		<iframe src="https://www.youtube.com/embed/dOpC4t8E8FY" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
		<p class="img_with_text">Finaalturniiride ajalugu, mil osales vaid neli meeskonda.</p>

		<p>Enim EM-finaalturniire on korraldanud Parantsusmaa, kes on omanud korraldamisõigust kolmel korral, kuid järgmise kahe turniiri toimumisega jõuavad samale pulgale ka Itaalia ja Saksamaa. Enim väravaid on finaalturniiridel löönud Michel Platini ja Cristiano Ronaldo, kes mõlemad on jõudnud tabamuseni üheksal korral. Enim mänge finaalturniiril on samuti Cristiano Ronaldol 21, talle järgnevad Bastian Schweinsteiger 18 ja Gianluigi Buffon 17 mänguga.</p>
		<img src="https://images.daznservices.com/di/library/GOAL/93/4f/cristiano-ronaldo-euro-2016-european-championships-france_14iatl8tqnc7fzm7tijr676m7.jpg?t=-624887019&quality=100" alt="Cristiano Ronaldo">
		<p class="img_with_text">Cristiano Ronaldo 2016. aasta EM-i võidukarikaga.</p>
		
	
		<h1>Euroopa meistrivõistlused 2016</h1>
		<h2>Asukoht</h2>
		<p>Viimased Euroopa meistrivõistlused jalgpallis toimusid aastal 2016. Finaalturniir algas 10. juunil ja lõppes 10. juulil 2016. Turniir toimus 10 eri linnas üle Prantsusmaa ning finaal peeti Pariisis, mida vaatas 75 868 inimest staadionil ja televahendusel jälgis mängu hinnanguliselt 600 miljonit inimest. </p>
		
		<h2>Turniir</h2>
		<p>Esimest korda mängiti võistlust 24 võistkonna formaadiga, varasemalt oli selleks 16. Turniiri võitis Portugal, kes alistas finaalis Prantsusmaa tänu lisaajal löödud väravale 1:0. Turniiri parimaks mängijaks ja väravakütiks osutus prantslane Antoine Griezmann kuue värava ja kahe väravasööduga. Parim noormängija oli portugallane Renato Sanchez.</p>
        <img src="https://cdni0.trtworld.com/w960/h540/q75/1976-trtworld-141171-173026.jpg" alt="Portugal">
        <p class="img_with_text">Võidukas Portugali jalgpallikoondis.</p>

        <h2>Eesti jalgpallikoondis</h2>
        <p>Eesti koondis 2016. aasta finaalturniirile ei pääsenud. Eesti kuulus EM-valikturniiril E-alagruppi koos Inglismaa, Šveitsi, Sloveenia, Leedu ja San Marinoga. Alagrupi kaks esimest, kelleks olid Inglismaa ja Šveits, pääsesid otse EM-finaalturniirile, alagrupis kolmandale kohale tulnud Sloveenia jalgpallikoondis pääses edasi play-offi. Eesti jäi paraku alagrupi neljandaks meeskonnaks.</p>

		<h1>Euroopa meistrivõistlused 2020</h1>
		<h2>Koroona</h2>
		<p>Seoses ülemaailmse pandeemiaga otsustati kogu finaalturniiri lükata aasta võrra edasi. Muidu 2020. aasta suvel toimuma pidanud turniir toimub hoopis 2021. aasta suvel. Samas on juba teada kõik võistlusele kvalifitseerunud 24 võistkonda. Viimased kvalifitseerujad olid Põhja-Makedoonia, Slovakkia, Ungari ja Šotimaa. </p>
		<iframe src="https://www.youtube.com/embed/7bTbagLFS8g" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
		<p class="img_with_text">Eelvaade 2020. aasta turniirile.</p>
		
		<h2>Asukoht</h2>
		<p>Turniir on omamoodi, sest toimub sel aastal 12 eri riigis, 12 eri linnas. Turniir kestab 11. juunist 11. juulini 2021. Mängud toimuvad järgmistes linnades: Glasgow, Bilbao, Dublin, London, Rooma, Budapest, Bukarest, Kopenhaagen, Bakuu, Peterburg, Amsterdam, München.  </p>
		<img class="logo" src="https://upload.wikimedia.org/wikipedia/en/thumb/9/96/UEFA_Euro_2020_Logo.svg/1200px-UEFA_Euro_2020_Logo.svg.png" alt="EM 2020">
		<p class="img_with_text">2020. aasta EM-i ametlik logo.</p>

		<h2>Eesti jalgpallikoondis</h2>
		<p>Eesti koondis ei teinud ka sel korral ajalugu ning finaalturniirile taaskord ei pääsetud. Valikturniiril kuuluti C-alagruppi, kus vastasteks olid Saksamaa, Holland, Põhja-Iirimaa ning Valgevene. Eesti koondis põrus täielikult ning alagrupis jäädi kindlalt viimaseks, kogudes kaheksa mänguga vaid ühe punkti. C-alagrupist tagasid otsepääsme finaalturniirile Saksamaa ja Holland. </p>
	</div>
</body>
</html>

